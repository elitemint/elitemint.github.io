---
title: "珂拉琪 Collage／萬千花蕊慈母悲哀"
image: "https:\/\/i.ytimg.com\/vi\/kkUWlcjmOew\/hqdefault.jpg"
vid_id: "kkUWlcjmOew"
categories: "Music"
tags: ["珂拉琪","Collage／萬千花蕊慈母悲哀"]
date: "2021-11-17T19:37:54+03:00"
vid_date: "2020-08-29T17:44:15Z"
duration: "PT3M56S"
viewcount: "6887123"
likeCount: "73424"
dislikeCount: "541"
channel: "珂拉琪Collage"
---
{% raw %}萬千花蕊慈母悲哀（Bān-tshian Hue-luí Tsû-bió Pi-ai）<br /><br />＊『多羅大悲者，一切之慈母。』<br /><br />下晡 一个人踮厝內<br />ē-poo, tsi̍t ê lâng tiàm tshù-lāi<br />西北雨 沃澹窗外的衫<br />sai-pak-hōo, ak-tâm thang-guā ê sann<br />外口的人 猶未轉來<br />guā-kháu ê lâng iah-buē tńg--lâi<br />戇戇咧等 戇戇攑一支雨傘<br />gōng-gōng--leh tán, gōng-gōng gia̍h tsi̍t ki hōo-suànn<br /><br />為你 幾若擺睏袂去<br />uī lí, kuí-nā pái khùn bē khì<br />全世界 揣袂著你的形影<br />tsuân-sè-kài, tshuē bē tio̍h lí ê hîng-iánn<br />凡勢 會當共你放捒<br />huān-sè, ē-tàng kā lí pàng-sak<br />氣身惱命 我哪會攏無要無緊<br />khì-sin-lóo-miā, guá ná-ē lóng bô-iàu-bô-kín<br /><br />踮遮規暝 看電火閃爍<br />tiàm tsia kui-mê, khuànn tiān-hué siám-sih<br />我踮遮等待 拍無去的人<br />guá tiàm tsia tán-thāi, phah-bô--khì ê lâng<br />聽厝內的聲 聲聲佇咧吼<br />thiann tshù-lāi ê siann, siann-siann tī-leh háu<br />我踅來踅去 思念火燒房間<br />guá se̍h-lâi-se̍h-khì, su-liām hué sio pâng-king<br /><br />袂開的花 無欲轉來的人<br />buē khui ê hue, bô beh tńg--lâi ê lâng<br />美麗的你啊 想著你彼當時 攑懸你的旗仔<br />bí-lē ê lí--ah, siūnn tio̍h lí hit-tong-sî, gia̍h kuân lí ê kî-á<br />路邊的話 滿街路雨紛飛<br />lōo-pinn ê uē, muá ke-lōo hōo hun-hui<br />時代的變卦 孤單的我一个人 問天也毋捌<br />sî-tāi ê piàn-kuà, koo-tuann ê guá tsi̍t ê lâng, mn̄g thinn iā m̄-bat<br /><br />手內啥物攏無 只賰我欲予你的愛<br />tshiú lāi siánn-mih lóng bô, tsí tshun guá beh hōo lí ê ài<br />有血有肉的人 煞下落不明<br />ū hueh ū bah ê lâng, suah hē-lo̍h-put-bîng<br /><br />共你的 記持啊 囥佇我的心內<br />kā lí ê kì-tî--ah, khǹg tī guá ê sim-lāi<br />騎你的 白馬啊 行你欲行的路<br />khiâ lí ê pe̍h-bé--ah, kiânn lí beh kiânn ê lōo<br />風吹來 花落塗 點一欉香祈求<br />hong tshue lâi, hue lo̍h-thôo, tiám tsi̍t tsâng hiunn kî-kiû<br />（南無觀世音菩薩）<br />（lâm-bû-kuan-sè-im-phôo-sat）<br /><br />若準講你 算著這齣悲劇<br />nā-tsún kóng lí, sǹg tio̍h tsit tshut pi-kio̍k<br />你敢會看顧 紲落來伊頭前 彼逝歹行的路<br />lí kám ē khuànn-kòo, suà--lo̍h-lâi i thâu-tsîng, hit tsuā pháinn kiânn ê lōo<br />夢中的我 看你沓沓仔行<br />bāng-tiong ê guá, khuànn lí ta̍uh-ta̍uh-á kiânn<br />牽你的亡魂 有一工咱做伙 轉去彼个所在<br />khan lí ê bông-hûn, ū tsi̍t kang lán tsò-hué, tńg-khì hit ê sóo-tsāi<br /><br />我 蔫去的愛（規路攏是）<br />guá, lian-khì ê ài（kui-lōo lóng sī）<br />佮你 恬去的心（你）<br />kah lí, tiām--khì ê sim（lí）<br />佇這烏暗時代（佇這烏暗時代）<br />tī tse oo-àm sî-tāi（tī tse oo-àm sî-tāi）<br />是有緣無份（想欲講出）<br />sī ū-iân bô-hūn（siūnn beh kóng-tshut）<br /><br />寫袂了的批（的）<br />siá bē liáu ê phue（ê）<br />佮講袂煞的話（奈何）<br />kah kóng bē suah ê uē（nāi-hô）<br />(亻因) 開袂完的銃（開袂完的銃）<br />in khui bē uân ê tshìng（khui bē uân ê tshìng）<br />看人去樓空（火烌猶在）<br />khuànn lâng-khì lâu-khang（hué-hu iû-tsāi）<br /><br />雨 微微仔落<br />hōo, bî-bî-á lo̍h<br />天 微微仔光<br />thinn, bî-bî-á kng<br />看你 微微仔笑<br />khuànn lí, bî-bî-á tshiò<br />後世人再會<br />āu-sì-lâng tsài-huē<br />--<br />StreetVoice：<a rel="nofollow" target="blank" href="https://streetvoice.com/collage7275/songs/622036/">https://streetvoice.com/collage7275/songs/622036/</a><br /><br />作詞作曲 Compose &amp; Lyric／王家權 Hunter Wang<br />編曲 Arrange／珂拉琪 Collage<br /><br />主唱 Vocal／夏子 Natsuko<br />電吉他 Guitar／王家權 Hunter Wang<br />合唱 Chorus／珂拉琪 Collage<br /><br />錄製與混音 Record &amp; Mix／<br />柯拓名（小名）@ 地下怪獸音樂製作研究室<br />Ming Ke @ Indie Monster Studio<br /><br />插圖 Art／夏子 Natsuko<br />台語歌詞顧問 Lyrics Supervisor／李勤岸 Lí Khîn-huānn{% endraw %}

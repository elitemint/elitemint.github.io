---
title: "DELIA JATTAKKA LILL-ESTABLISHMENT GĦAT-TRATTAMENT TIEGĦU"
image: "https:\/\/i.ytimg.com\/vi\/DQvFFvxEx9k\/hqdefault.jpg"
vid_id: "DQvFFvxEx9k"
categories: "News-Politics"
tags: ["ADRIAN DELIA","EKS KAP TAL-OPPOZIZZJONI","EKS KAP NAZZJONALISTA"]
date: "2021-10-25T19:21:57+03:00"
vid_date: "2021-10-24T16:44:36Z"
duration: "PT1M45S"
viewcount: "1313"
likeCount: "12"
dislikeCount: "0"
channel: "ONE News Malta"
---
{% raw %}ONE.COM.MT • L-eks Kap Nazzjonalista Adrian Delia fetħilha kontra l-establishment tal-Partit Nazzjonalista li sena ilu rnexxielu jqaċċtu minn Kap.<br /><br />Dan f’intervista mal-gazzetta MaltaToday.<br /><br />F’intervista fejn spara kemm felaħ lejn dawk li qatt ma aċċettawh fil-Partit, Delia saħansitra jitkellem dwar Bernard Grech u kif dan tpoġġa Kap, possibilment bħala kompromess mal-establishment tal-Partit Nazzjonalista.<br /><br />KITBA:   SAMUEL LUCAS<br />FILMAT:     ARKIVJI<br /><br />“Il-Partit Nazzjonalista ma ċċaqlaqx ’il quddiem u dak li verament jimporta.”<br /><br />Dan kien il-kliem li għażel juża l-eks Kap Nazzjonalista Adrian Delia waqt intervista li kellu mal-MaltaToday, sena wara li tneħħa minn Kap tal-Partit Nazzjonalista.<br /><br />F’intervista mimlija botti lejn it-tmexxija attwali tal-establishment li qaċċtitu mit-tmexxija, Adrian Delia kien mistoqsi dwar l-aħħar stħarriġ tal-istess gazzetta li juri kif il-Partit Nazzjonalista mhux jagħmel progress mal-elettorat.<br /><br />Raġuni ewlenija għaliex huwa nnifsu kien tqaċċat minn Kap.<br /><br />Adrian Delia b’mod skjett mal-MaltaToday qal li l-Partit ma ċċaqlaqx ’il quddiem u dak li verament jgħodd.<br /><br />Skont Delia, ir-raġuni wara dan hija l-fatt li sa issa l-Partit Nazzjonalista għadu jħaddan mentalità antika flok ikun umli. <br /><br />Filwaqt li Delia, bħala kandidat Nazzjonalista qagħad attent li ma jattakkax direttament lil Bernard Grech, huwa aċċenna għat-trattament tiegħu meta kien fit-tmexxija u kif din ġabet magħha skumdità ma’ tal-qalba.<br /><br />Dan sempliċiment għax skontu ma kienx wieħed mill-uċuħ l-antiki.<br /><br />B’riżultat ta’ dan, Delia b’referenza għal Bernard Grech, tenna li l-establishment spiċċa għażel xi ħadd minn barra madankollu li huwa aktar aċċettabbli għall-establishment.<br /><br />Saħansitra jgħid li dan sar wara li possibiltment inħema kompromess bejn Grech u l-establishment.<br /><br />Hawnhekk Delia kompla jiftħilha fil-konfront tal-establishment tal-Partit Nazzjonalista li ma ħallewhx jaħdem għal terminu sħiħ. <br /><br />Fil-fatt Delia hawn irrefera għall-partitarji Nazzjonalisti li vvutawlu sabiex imexxi lill-Partit Nazzjonalista. <br /><br />Fi kliemu stess huwa jiddekrivihom bħala traduti.<br /><br />Dan hekk kif jgħid li huma ma eleġġewx Kap għal sentejn jew tlieta iżda għal terminu sħiħ u għalhekk illum huma mweġġgħin.{% endraw %}
